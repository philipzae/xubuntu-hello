<big>Manjaro 17.1</big>

Vi er glade for at udgive endnu en stabil udgivelse af Manjaro Linux, kaldet Hakoila.

Xfce-udgaven er fortsat vores flagskib og har fået den fortjente opmærksomhed. Meget få kan tilbyde en så poleret, integreret Xfce-oplevelse. Vi har udsendt denne udgivelse med Xfce 4.12. Vores primære fokus har været på at polerere brugeroplevelsen på skrivebordet og vindueshåndteringen, og på opdatering af komponenter for at få fordel af de nyeste teknologier, såsom skiftet til vores nye Vertex-Maia-tema, temaet som kaldes Maia i vores KDE-udgave.

Vores KDE-udgave leverer fortsat et skrivebordsmiljø som er kraftfuldt, modent og funktionsrigt, med et unikt udseende og opførsel, og med goderne fra Manjaro's seneste værktøjer. Vi udsender nu Plasma 5.11-skrivebordet i kombineret med de nyeste KDE-Apps 17.12. Det var en stor opgave at få det hele til at fungere sammen og at få den samme brugeroplevelse som vores KDE4-udgivelser gjorde det førhen.

Denne udgivelse bruger 4.14-kernen, så de senest drivere er tilgængelige. I forhold til den sidste udgivelse af installationsmedier er vores værktøjer blevet forbedret og poleret.

Manjaro-indstillingshåndteringen (MSM) leverer nu en let anvendelig grafisk brugerflade til installation og fjernelse af de mange kerner vi tilbyder. Manjaro's udbud af kerner er fortsat det mest alsidige blandt alle de Linux-distributioner vi kender til. Ved tidspunkts for denne udgivelse var der 9 kerneserier til rådighed direkte fra vores binære softwarekilder, lige fra de modne og bundsolide 3.16-serier til den seneste 4.15-udgivelse. Derudover tilbyder vi to realtidskerneserier. Det brede udbud af kernemuligheder giver bred understøttelse af hardware, hvilket giver dig mest udbytte af dit system, hvad enten det er gammelt eller nyt.

Med Pamac v6.2 er kendte fejl rettet og nye funktioner tilføjet. Følgende funktionaliteter kan forventes:
    
    - komplet redesign af brugerflade
    - tilføjelse af kategorier-tilstand
    - anvendelse af appstream-data
    - opdaterede oversættelser og rettelse af andre mindre problemer

Med Manjaro-indstillingshåndteringen har vi rettet kendte problemer og tilføjet nye funktioner. Følgende funktionaliteter kan forventes:

    - opdaterede udgivelsesnoter til alle understøttede kerner
    - rettelse ved opsætning af ntp-ur
    - forbedringer af brugerfladen
    - opdaterede oversættelser

Vi håber at du vil nyde denne udgivelse og fortælle os hvad du synes om Hakoila.
